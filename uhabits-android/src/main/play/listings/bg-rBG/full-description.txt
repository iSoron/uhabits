Loop Следене на навици ви помага да създавате и поддържате дългосрочни положителни навици във вашия живот. Подробни диаграми и статистики ви дават ясна картина как вашите навици са се подобрили във времето. Приложението е изцяло без реклами, с отворен код и зачита вашата поверителност.

<b>Красив, минималистичен и лек интерфейс</b>
Loop има елегантен и минималистичен интерфейс, който е много лесен за използване, дори за нови потребители. Силно оптимизирано за скорост, приложението работи добре дори и на по-стари телефони.

<b>Сила на навиците</b>
Loop има усъвършенствана формула за изчисляване на силата на вашите навици. Всяко повторение прави навика ви по-силен, а всеки пропуснат ден го прави по-слаб. Въпреки това, няколко пропуснати дни след продължителна поредица няма напълно да унищожат вашия напредък, за разлика от много други приложения, които следят поредици.

<b>Гъвкави графици</b>
В допълнение на ежедневни навици, Loop поддържа навици с по-сложни графици, като 3 пъти седмично или през ден.

<b>Напомняния</b>
Планирайте напомняния за да ви подсещат за вашите навици. Всеки навик може да си има собствено напомняне в избрано време от деня. Лесно потвърдете или отхвърлете вашия навик директно от известието.

<b>Приспособления</b>
Напомняйте си за вашите навици винаги когато си отключите телефона. Цветни приспособления ви позволяват да следите навиците си директно от вашия начален екран без дори да отваряте приложението.

<b>Поемете контрол над вашите данни</b>
Ако искате допълнително да анализирате вашите данни или да ги прехвърлите към друга услуга, Loop ви позволява да ги експортирате като електронни таблици (CSV) или като файл за база данни (SQLite). Напреднали потребители могат да добавят отметки от други приложения, като Tasker.

<b>Без ограничения</b>
Следете толкова навика, колкото пожелаете. Loop не налага изкуствени ограничения на бройката навици, които може да имате. Всички функции са достъпни за всички потребители. Няма покупки в приложението.

<b>Изцяло без реклами и с отворен код</b>
В това приложение няма реклами, досадни известия или натрапчиви разрешения, и никога няма да има. Приложението е изцяло с отворен код (GPLv3).

<b>Работи офлайн и уважава вашата поверителност</b>
Loop не изисква интернет връзка или регистрация на онлайн акаунт Вашите поверителни данни никога не се изпращат на никого. Нито разработчиците, нито трети лица имат достъп до тях.

