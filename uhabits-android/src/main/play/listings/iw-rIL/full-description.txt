יישום ”Loop לניהול הרגלים“ מסייע לך להתחיל ולשמר הרגלים טובים לאורך זמן. תרשימים וסטטיסטיקה מפורטים מראים לך בדיוק כיצד ההרגלים שלך משתפרים לאורך הזמן. היישום כולו נטול פרסומות, קוד המקור שלו פתוח והוא מכבד את הפרטיות שלך.

<b>ממשק יפה, חסכוני וקליל</b>
הממשק של Loop אלגנטי, חסכוני וקל לשימוש אפילו בפעם הראשונה. היישום מותאם לפעול במהירות, ועובד היטב גם בטלפונים ישנים.

<b>ציונים של הרגלים</b>
יש ל־Loop נוסחה מתקדמת לחישוב חוזק ההרגלים שלך. כל חזרה על ההרגל מחזקת אותו, וכל יום שהוחמץ מחליש אותו. למרות זאת, כמה ימים שהוחמצו לאחר רצף ארוך לא יהרסו לחלוטין את ההתקדמות, בניגוד ליישומים רבים אחרים מסוג ”לא לשבור את השרשרת“.

<b>לוחות זמנים גמישים</b>
בנוסף להרגלים יומיומיים, Loop תומך בהרגלים עם לוחות זמנים מורכבים יותר, כמו 3 פעמים בשבוע או ”יום כן ויום לא“.

<b>תזכורות</b>
אפשר לתזמן התראות קבועות עם תזכורות לגבי ההרגלים שלך. לכל הרגל אפשר להגדיר תזכורת, ואפשר לבחור כל שעה ביום. אפשר לסמן או לדחות את הרגלים בקלות וישירות מתוך ההתראה.

<b>יישומונים</b>
אפשר לקבל תזכורות לגבי ההרגלים בכל פתיחה של נעילת הטלפון. עם היישומונים הצבעוניים של Loop אפשר לעקוב אחר ההרגלים ישירות ממסך הבית, ומבלי לפתוח את היישום.

<b>שליטה בנתונים שלך</b>
אם ברצונך לחקור את הנתונים שלך לעומק, או להעביר אותם לשירות אחר, Loop מאפשר לך לייצא אותם לגיליונות אלקטרוניים (CSV) או לקובץ מסד נתונים (SQLite). משתמשים מתקדמים יכולים לסמן הרגלים אפילו דרך יישומים אחרים, כמו Tasker.

<b>בלי הגבלות</b>
אפשר לעקוב אחר כמה הרגלים שרוצים. ב־Loop אפשר ליצור כמה הרגלים שרוצים, ללא הגבלה. כל התכונות זמינות לכל המשתמשים. אין רכישות מתוך היישום.

<b>היישום כולו נטול פרסומות וקוד המקור שלו פתוח</b>
אין שום פרסומות, התראות מעצבנות או הרשאות פולשניות ביישום הזה, ולעולם לא יהיו. קוד המקור של היישום הזה פתוח לחלוטין (GPLv3).

<b>עובד במצב לא מקוון ומכבד את פרטיותך</b>
לא צריך חיבור לאינטרנט או חשבון מקוון כדי להשתמש ב־Loop. הנתונים הפרטיים שלך לא נשלחים לאף אחד. גם למפתחים ולכל מיני גורמי צד שלישי אין גישה אליהם.

