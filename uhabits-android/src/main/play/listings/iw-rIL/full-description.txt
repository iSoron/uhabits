‏„Loop למעקב אחר ההרגלים” מסייע לך ביצירה ובשימור הרגלים טובים וארוכי טווח. תרשימים וסטטיסטיקה מפורטים נותנים לך תמונה ברורה כיצד ההרגלים שלך השתפרו לאורך זמן. היישום נטול פרסומות לחלוטין, קוד המקור שלו פתוח והוא מכבד את הפרטיות שלך.

<b>ממשק יפה, חסכוני וקליל</b>
ל־Loop ממשק אלגנטי, חסכוני וקל לשימוש אפילו בפעם הראשונה. היישום מותאם במיוחד למהירות, ועובד היטב גם בטלפונים ישנים.

<b>ציון הרגל</b>
ל־Loop יש נוסחה מתקדמת לחישוב חוזק ההרגלים שלך. כל חזרה על ההרגל מחזקת אותו, וכל יום שהוחמץ מחליש אותו. כמה ימים שהוחמצו לאחר רצף ארוך, לעומת זאת, לא יהרסו לחלוטין את ההתקדמות, בניגוד ליישומים רבים אחרים מסוג „לא לשבור את השרשרת”.

<b>לוחות זמנים גמישים</b>
בנוסף להרגלים יומיומיים, Loop תומך בהרגלים עם לוחות זמנים מורכבים יותר, כמו 3 פעמים בשבוע או „יום כן יום לא”.

<b>תזכורות</b>
אפשר לתזמן התראות קבועות עם תזכורות לגבי ההרגלים שלך. לכל הרגל יכולה להיות תזכורת משלו, בשעה שנבחרה ביום. אפשר לסמן או לדחות את עשיית ההרגל ישירות מההתראה בקלות.

<b>יישומונים</b>
להיזכר בהרגלים בכל שחרור נעילת הטלפון. יישומונים צבעוניים שמאפשרים לך לעקוב אחר ההרגלים ישירות ממסך הבית, מבלי לפתוח אפילו את היישום.

<b>השליטה בנתונים היא בידיים שלך</b>
אם ברצונך לנתח יותר לעומק את הנתונים שלך, או להעבירם לשירות אחר, Loop מאפשרת לך לייצא אותם לגיליונות אלקטרוניים (CSV) או לקובץ מסד נתונים (SQLite). למשתמשים מתקדמים, אפשר לסמן הרגלים דרך יישומים אחרים, כגון Tasker.

<b>בלי הגבלות</b>
אפשר לעקוב אחר כמה הרגלים שרוצים. Loop לא מגבילה את כמות ההרגלים שאפשר להוסיף. כל התכונות זמינות לכל המשתמשים. אין רכישות מתוך היישום.

<b>היישום נטול פרסומות במלואו וקוד המקור שלו פתוח</b>
אין שום פרסומות, התראות מעצבנות או הרשאות פולשניות ביישום הזה, ולעולם לא יהיו. קוד היישום הזה פתוח לחלוטין (GPLv3).

<b>עובד במצב לא מקוון ומכבד את פרטיותך</b>
ל־Loop לא נחוצים חיבור לאינטרנט או הרשמה לחשבון מקוון. הנתונים הסודיים שלך לא נשלחים לאחרים כלל. גם למפתחים וגם לגורמי צד שלישי כלשהם אין גישה אליהם.

